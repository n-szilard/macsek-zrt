## Ragdoll


A masszív, termetes ragdoll széles mellkasával és izmos testével erőteljes megjelenésű, s emellett még puha szőre az, ami leginkább szembe tűnik: közepes hosszúságú szőrzete selymes struktúrájú, s csak kevés aljszőrzet tartozik hozzá, így azután szőre a testéhez simul. Ez amolyan plüssállatos kinézetet kölcsönöz a cicának – amit a gyakori nyak körüli gallér csak még tovább fokoz. A ragdoll macska feje közepes nagyságú, s ék alakban fut az egymástól távol álló, kerek fülekig. A lábai hátul valamivel hosszabbak, ami enyhe lejtést ad a hát vonalának. A ragdoll nőstények 6,5, míg a hímek akár 9,5 kg-osak is lehetnek. Vállmagasságuk elérheti a 40 cm-t, hosszuk pedig az orruk hegyétől a farkuk végéig akár 1,20 méter is lehet.
Nagy, kerek, világító kék szemei a fajta jellegzetességéül szolgálnak, s ugyanígy különlegesek színei: a sziámikhoz hasonlóan a ragdoll cica is a „point macskák“ közé tartozik. Természetes szőrszíne csak a testcsúcsokon mutatkozik meg – így a pofáján, lábain, farkán és a fülein. Alapszíne genetikai okokból kifolyólag csak a hideg testrészeken mutatkozik meg, ezek az ú.n. „point“-ok. A test közepén fehéres rajzolat fedi a színezetet. Point-színként bármely szőrszín előfordulhat és megengedett: seal-, blue-, chocolate-, lilac-, újabban vörös- és cream-point a legelterjedtebb ragdoll színezet-változatok.

## Maine Coon 

A Maine Coon külsőleg nagyon hasonlít a norvég erdei macskára, azonban vele ellentétben ő Amerikából, Maine államból származik. Sok legenda létezik eredetéről: többek között azt állítják, hogy a macska és a mosómedve keresztezéséből származik, ami egyébként pusztán már biológiai szempontból is lehetetlen. Valószínűbb az az elképzelés, hogy a macskákat patkány- és egérfogóként használták a bevándorlók hajóin és így érkeztek Amerikába. A Maine Coon feledésbe merült, ám az 1950-es években ismét népszerűvé vált, és kiállításokon is bemutatták őket.

Tudta, hogy a Maine Coon-t Amerika első kiállítási macskájaként is nevezik? Maine állam lakosai rendkívül büszkék voltak szokatlan macskájukra. Meg voltak róla győződve, hogy intelligensebbek, gyorsabbak, erősebbek, minden szempontból sokkal jobbak a többi macskához képest. A vidéki népünnepélyeken már a 18. században elkezdték összehasonlítani macskáikat a szomszédaikéval.


## Skót lógófülű 

A Skót lógófülű macska legfeltűnőbb jegye az előre hajló kicsi fülek, melyek kerek formát kölcsönöznek fejének, mintha egy baba arcára emlékeztetne. A lekonyuló fülek születése után kb. 3-4 héttel formálódnak ilyen alakúra. Normál macskáknál a fül porcos része ekkor megkeményedik, és a fülek egyenesen állnak. Ez a folyamat a Scottish Fold-nál nem megy végbe. További jellemzőjük a széles orr, farkuk megfelel az állat testhosszának, szőre puha és sűrű. A közepesen hosszú bundájú Skót lógófülű macska mellett létezik a félhosszú szőrrel rendelkező Highland Fold is. Ez a változat a Brit hosszúszőrű macskákkal történt keresztezéssel jött létre. Szinte az összes színű szőrzet megengedett, csak a csoki, sziám-point és a lila nem. A kandúr Skót lógófülű macska kb. 4-5 kg. A nőstények valamivel könnyebbek, kb. 2-4 kg-osak.


## Orosz kék macska

Az orosz kék macska testfelépítése kecses. A hosszú lábú, 3-5 kg-ot nyomó közepes termetű cica nagymértékben különbözik a brit rövidszőrű zömök alkatától. Ezzel szemben a karthauzi macska már sokkal jobban hasonlít rá – nehéz lenne megkülönböztetni őket egymástól, ha nem lenne ott a szemük: a karthauzié sárga, míg az orosz kéké ragyogó smaragdszínű. Feje ék alakú, szeme és füle elég távol ülő. Különösen jellemző rá a kiterjedt bajusztő, ami rendkívül jellegzetes arckifejezést kölcsönöz számára.

Az orosz kék puha szőre különösen eláll testtől. Ezüstös csillogású kékesszürke szőre a fajta névadója! Bármilyen más árnyalat, foltok vagy tabby rajzolat nem megengedett a fajtára vonatkozó standard szerint. Ideális esetben az orrtükör és a mancsok is kékek. Habár manapság már fehér és fekete színben is tenyésztik őket, nem minden tenyésztői egyesület fogadja el ezeket a példányokat. A kölyköknél gyakran megjelenik a cirmos szellemrajzolat, ami legkésőbb 1 éves korukra eltűnik és egyszínűvé válik bundájuk. A színtől eltekintve a szőr selymessége is egyedülálló: a fedőszőr és az aljszőrzet ugyanolyan hosszú – ezáltal jön létre a plüss hatású, nagyon puha bunda. Az orosz kék macska az egyetlen fajtársai közül, akinek ilyen dupla szőrzete van!

## Sziámi

A sziámi cicákat tréfásan gyakran nevezik a macskavilág kutyáinak. Ez az elnevezés arra utal, hogy ezt a macskafajtát az ember bizonyos fokig tanítani tudja. Azonban hozzá kell tennünk, hogy a sziámi cica csak annyit hajlandó tanulni egy bizonyos napon, amennyi és ami neki éppen tetszik. Aki erőszakkal akar nevelni, valamire megtanítani egy sziámi macskát, könnyedén beszerezhet egynéhány karmolást. A sziámi meglehetősen társaságkedvelő macska, aki rendkívüli közlési vággyal rendelkezik. Sokkal jobban érzi magát, ha párban tartják, mivel szoros köteléket tud kialakítani más macskákkal, órákon át is boldogan eljátszik a többiekkel. Intelligenciája és jó természete miatt nagyszerű családi macska válhat belőle.


## Burmai szent templommacska

Félhosszú szőre túlnyomórészt fehér és csak olyan kiálló testrészek, mint az orr környéke, a lábak, a farok és a fülek sötétebb színűek. Ezt a mintázatot „point“ elnevezéssel illetik. A genetikai ismeretek szerint az alapszín csak az ún. hideg testrészeken, a „pointokon” jelenik meg. A test többi részén a fehér szín dominál.

Ez a mintázat a fajta egyik legfontosabb jegye. Mindazonáltal nem minden point mintázatú cicus, aki fehér mancsokkal és félhosszú bundával rendelkezik, burmai szent templommacska! Testének enyhén nyújtottnak kell lennie, ennek ellenére izmos és közepesen nehéz, melyhez viszonylag rövid, tömzsi lábak társulnak. Farka bozontos, feje erőteljes hangsúlyos állal. Különösen figyelemre méltó mélykék, kerek szeme! Bundája félhosszú és selymes. A perzsa macskával ellentétben a birman macska csak kevés aljszőrzettel rendelkezik.

## Perzsa macska

A hosszú, vékonyszálú szőr, vastag aljszőrzettel a perzsa macska különlegessége. Nem minden hosszú szőrű macska perzsa cica , ennél sokkal több feltételnek kell teljesülnie ahhoz, hogy a fajta standardjainak megfeleljen. A perzsa macska küllemét három különböző tenyésztő egyesület határozza meg, azonban mind különböző tulajdonságokat részesítenek előnyben. Általánosságban elmondható, hogy a perzsáknak középméretűnek, vagy nagy méretűnek kell lenniük. A kandúrok akár 7 kilósak, a nőstények pedig akár 6 kilósak is lehetnek. Testüket, rövid, vaskos lábak tartják. Az ujjak közötti szőrcsomók kívánatosak.

A hosszú szőr mellett a fej is a fajta jellegzetessége: Kerek, széles koponya, kerek szőrcsomós fülek és nagyon rövid orr jellemzi. Az orrnyeregnek a szemek között kell végződnie, az úgynevezett Stopp pedig nem helyezkedhet el sem a felső szemhéj felett, sem pedig az alsó szemhéj alatt. Ez nagyon karakteres megjelenést kölcsönöznek a perzsamacskának, de egészségügyi problémákhoz vezethet, ezért éles kritikával illetik az extrém perzsa cica tenyésztőket. De erről kicsit később. Vannak olyan tenyésztők, akik emiatt a régebbi tenyésztési standardot részesítik előnyben, amikor még a hosszú orr volt az előírás. Mindenesetre a mai standard ezzel nem ért egyet.


## Brit rövidszőrű 

Rövid, sűrű és könnyen ápolható szőrzete, rövid, kerek feje a rajta ülő nagy, sárga szemekkel, és stabil, zömök testalkata tisztára teddy macis… Egy olyan cica, amit az ember rögtön meg szeretne ölelgetni. Egyáltalán nem csoda, hogy a brit rövidszőrű cica (british shorthair) időközben az egyik legkedveltebb macskafajtává vált.

A brit rövidszőrű cicák meglehetősen stabil felépítésűek. Más nagyobb termetű macskafajtákhoz hasonlatosan lassabban növekszenek. Általánosságban elmondhatjuk, hogy egy brit rövidszőrű macska harmadik életévéig nem lesz felnőtt. Akkor azután a nőstények max. 5, míg a hímek max. 7 kg-ot nyomnak. Cserében a brit rövidszőrű cica igen hosszú életű. Az esetek többségében jó egészségnek örvendenek és megfelelő tartás és táplálás esetén legalább 15 évig élhetnek.


## Szfinx

Jellegzetes kinézetének köszönhetően a Szfinx csupasz macska azonnal felismerhető. Szembeötlő, hogy szinte teljesen hiányzik a bundája, csak kis pihék borítják a bőrét. A Szfinx egy közepes termetű, izmos macska. Szögletes fején nagy, nyitott fülek vannak. Citromalakú nagy szemei ferdén helyezkednek el. Redőzött szinte bármilyen színben előfordulhat, még a foltok is megengedettek. A Szfinx kopasz macska súlya 3,5 kg és 7 kg között mozog. A Szfinx macska élénk és ragaszkodó. Nagyon kötődnek a gazdájukhoz és más háziállatokkal szemben is többnyire barátságosak, csak ritkán viselkednek agresszíven. Nem lehet őket hosszan egyedül hagyni otthon, mivel hamar unatkozni kezdenek. A Szfinx macskákat például intelligenciafejlesztő játékokkal lehet mentálisan lekötni. Fajtatársaival közös szocializáció szintén jó lehetőség a macskák lefoglalására. A Szfinx macskákat pórázon is lehet vezetni, ám figyelembe kell venni az időjárási körülményeket. Kerülje a sétákat nagy hidegben illetve erős napsütésben.






